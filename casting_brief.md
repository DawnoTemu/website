BRIEF CASTINGOWY | POUFNE

MARKA: DawnoTemu (aplikacja do tworzenia osobistych opowieści głosem bliskich)
TYTUŁ: „Głos, który łączy”

Prosimy o niepublikowanie szczegółów (nazwa klienta, tytuł, opis kampanii, stawki) w mediach społecznościowych i kanałach ogólnodostępnych. W razie pytań — piszcie śmiało.

OPIS KAMPANII

Tworzymy poruszający film (i krótsze wersje), który pokazuje, jak DawnoTemu pomaga budować więź — gdy mama, tata lub dziadkowie „czytają” dziecku bajkę swoim głosem, nawet jeśli są daleko. Chcemy prawdziwych emocji, naturalności i czułości w codziennych sytuacjach: wieczorne czytanie, poranna pobudka, wiadomość-niespodzianka od babci/dziadka.

KOGO SZUKAMY
	•	MAMA (28–40) – ciepła, naturalna, wiarygodna przed kamerą.
	•	TATA (28–45) – spokojny, zaangażowany, „everyday hero”.
	•	DZIECKO A (5–8) – otwarte, ekspresyjne, komfortowe z kamerą.
	•	DZIECKO B (8–12) – starsze rodzeństwo, swobodne dialogowo.
	•	BABCIA / DZIADek (55–75) – łagodny głos, ciepły uśmiech.
	•	LEKTOR/KA (VOICEOVER) – czysty polski, ciepła barwa; ton „bajkowy”.
Mile widziane prawdziwe rodziny (rodzice + dzieci). Różnorodność i autentyczność bardzo na plus.

Role bez długich dialogów (krótkie kwestie/reakcje). Wymagana dobra współpraca z dziećmi.

TERMINY (proponowane, do potwierdzenia)
	•	Deadline self-tape: pon. 13.10.2025, godz. 11:00
	•	Recall: śr. 15.10.2025 (online lub Warszawa/Kraków)
	•	Przymiarki (jeśli dotyczy): pt. 17.10.2025
	•	Zdjęcia: 22–23.10.2025 (1 dzień na osobę; Warszawa lub Kraków/okolice)

PRAWA (media podstawowe)
	•	Okres: 12 miesięcy od pierwszej publikacji
	•	Terytorium: Polska (z uwzględnieniem globalnego charakteru Internetu)
	•	Media/Kanały: digital (strony i kanały DawnoTemu, YouTube, Meta, TikTok, X, LinkedIn), paid social, VOD; PR/festiwale i archiwum bez ograniczeń (media drugorzędne).
Opcja przedłużenia: +12 miesięcy na tych samych polach (stawki poniżej).

STAWKI (netto; +20% prov. agencji, jeśli dotyczy)

Główne role dorośli (Mama/Tata):
	•	Dzień zdjęciowy: 1 800 PLN
	•	Prawa 12 m-cy: 3 000 PLN
	•	Przedłużenie 12 m-cy: 60% stawki praw

Dzieci (A/B):
	•	Dzień zdjęciowy: 1 500 PLN
	•	Prawa 12 m-cy: 1 500 PLN
	•	Przedłużenie 12 m-cy: 60% stawki praw

Babcia/Dziadek:
	•	Dzień zdjęciowy: 1 500 PLN
	•	Prawa 12 m-cy: 2 000 PLN
	•	Przedłużenie 12 m-cy: 60% stawki praw

Lektor/ka (nagranie studyjne):
	•	Sesja VO (do 2 h): 1 200 PLN
	•	Prawa 12 m-cy: 2 000 PLN
	•	Przedłużenie 12 m-cy: 60% stawki praw

Warunki pracy i rozliczeń (skrót):
Dzień zdjęciowy dorośli 12 h / dzieci zgodnie z przepisami. Nadgodziny: 10% stawki dnia (dorośli) / 15% (niepełnoletni) za każdą rozpoczętą godzinę. Produkcja zapewnia posiłki i napoje. Dojazd na plan we własnym zakresie (noclegi — jeśli potrzebne — do uzgodnienia). Płatność do 45 dni od doręczenia prawidłowego dokumentu.

JAK SIĘ ZGŁOSIĆ — SELFTAPE

Termin: pon. 13.10.2025, godz. 11:00
Formularz / mail: [WSTAW LINK FORMULARZA] lub wyślij na: casting@dawnotemu.app
Tytuł maila: DAWNOTEMU / IMIĘ NAZWISKO / ROLA / AGENCJA (jeśli jest)

W treści podaj:
	1.	Linki do Wizytówki i Scenek (YouTube niepubliczny lub Drive – dostęp przez link)
	2.	Imię i nazwisko, wiek, wzrost, miasto zamieszkania
	3.	Telefon do aktora / do rodzica (przy dzieciach)
	4.	Agencja i kontakt do agenta (jeśli dotyczy)
	5.	Dostępność w proponowanych terminach

Załącz: 1 aktualne zdjęcie portretowe + (opcjonalnie) sylwetka.

Nagrywaj w poziomie, w cichym miejscu, naturalne światło, bez filtrów.

Pokaż dłonie, profile, promienny uśmiech i ujęcie całej sylwetki.

⸻

SCENKI CASTINGOWE

A) Dorośli (Mama/Tata): „Wieczorne czytanie”

Sytuacja: Dziecko układa się do snu. Odtwarzasz w aplikacji DawnoTemu bajkę „głosem babci/dziadka”.
Zagraj:
	•	Czułe przygotowanie do snu (krótki szept, przygaszenie lampki).
	•	Delikatne włączenie aplikacji i prawdziwa reakcja na pierwsze słowa „głosu bliskiej osoby”.
	•	Subtelny uśmiech, kontakt wzrokowy z dzieckiem, pocałunek w czoło. Bez patosu — codzienność + wzruszenie. (30–45 s)

B) Dziecko A (5–8) i/lub Dziecko B (8–12): „Głos z niespodzianki”

Sytuacja: Słyszysz w telefonie głos babci/dziadka czytającego Twoją ulubioną bajkę.
Zagraj:
	•	Zaskoczenie → radość → wsłuchanie się.
	•	Naturalna interakcja z telefonem (przytulenie, „babciu, to Ty?” szeptem).
	•	2–3 spontaniczne reakcje (uśmiech, śmiech, „jeszcze raz!”). (20–30 s)

C) Babcia/Dziadek: „Wiadomość do wnuka/wnuczki”

Sytuacja: Nagrywasz krótką, ciepłą wiadomość z fragmentem bajki.
Tekst poglądowy (można własny, ~2–3 zdania):
„Kochanie, dziś przeczytam Ci kawałek Twojej ulubionej opowieści. Zamknij oczka, przytul misia… i słuchaj.” (20–30 s)

D) Lektor/ka (VO):

Zadanie:
	•	Przeczytaj 15–20 s bajkowego fragmentu w dwóch wariantach: (1) ciepło i sennie, (2) z nutą psotnej energii.
	•	Krótki tag-line (2–3 wersje): „DawnoTemu — głos, który łączy.”

⸻

DANE / ZGODY / BEZPIECZEŃSTWO
	•	Materiały self-tape służą wyłącznie do castingu i nie będą publicznie udostępniane.
	•	Dzieci biorą udział wyłącznie za zgodą i pod opieką rodzica/opiekuna prawnego.
	•	Uczestnicy wyrażą niezbędne zgody (RODO/wizerunek/prawa pokrewne) na etapie umowy.
	•	Prosimy nie udostępniać szczegółów briefu publicznie.

⸻

Kontakt castingowy: casting@dawnotemu.app
Rekrutacja trwa do: 13.10.2025, godz. 11:00

Dziękujemy i do zobaczenia na self-tapach! 😊
